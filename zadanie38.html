<HTML>
    <HEAD>
    <TITLE>24</TITLE>
    </HEAD>
    <BODY>

        Obiekt location
        Obiekt ten zawiera informacje o bieżącym adresie URL. Jego właściwości odpowiadają kolejnym 
        członom adresu. 
        Ogólna postać lokalizatora URL to:
        protocol://host:port/path#fragment?query
        Właściwości obiektu location
        protocol →to łańcuch znakowy określający protokół, zgodnie z którym 
        należy nawiązać łączność z podanym serwerem (np. http:, ftp:, file:), 
        host → to łańcuch znakowy określający nazwę serwera z bieżącego adresu, port
        to łańcuch znakowy odpowiadający portowi, przez który należy połączyć się z serwerem, 
        pathname →to łańcuch znakowy określający ścieżkę dostępu do dokumentu na serwerze, 
        hash → to łańcuch znakowy odpowiadający nazwie zakotwiczenia (przypisanie tu jakiejś wartości 
        spowoduje przewinięcie dokumentu do wskazanego punktu), 
        serach→ to człon lokalizatora URL.
        Metody obiektu location
1)Metoda assign
Wywołanie: location.assign(url)
Metoda assign wczytuje dokument o adresie wskazanym przez argument url.
2)Metoda reload
Wywołanie: location.reload(force)
Metoda reload wymusza ponowne wczytanie bieżącej strony. Jeśli obecny jest argument force i ma 
on wartość true, wymusza to ponowne wczytanie zawartości witryny z serwera. W pozostałych 
przypadkach przeglądarka może wczytać ją z pamięci cache.
3)Metoda replace
Wywołanie: location.replace(url)
Metoda replace zastępuje bieżący dokument przez wczytany spod adresu wskazanego przez 
argument url. 
Różnica między assign a repleace
W przeciwieństwie do metody assign, po zastosowaniu replace bieżąca strona nie zostanie zapisana 
w historii przeglądanych witryn, nie będzie więc można się do niej ponownie odwołać poprzez 
wciśnięcie przycisku Wstecz bądź też wywołanie history.go(-1).
Tę metodę można wykorzystać np. w sytuacji, kiedy witryna została przeniesiona pod inny adres, a 
pod starym ma być umieszczona stosowna informacja oraz automatyczne przekierowanie 
użytkownika (po zadanym czasie). 
4)Metoda toString
Wywołanie: location.toString()
Metoda toString przekształca zawartość obiektu location w ciąg znaków reprezentujący 
przechowywany przezeń adres URL.
1. window.location.href →przechowuje pełny adres
2. window.location.hostname →wyłącznie domenę. 
3. window.location.reload() → odświeża stronę,
4. window.location.assign() → przechodzi na podany adres,
5. window.location.replace() → przechodzi na podany adres i nie tworzy nowego wpisu w 
historii przeglądania.
Zadanie 39. (dawniej Zadanie 34 P )
Na podstawie przykładów zapisanych poniżej oraz zapisów teoretycznych wykonaj stronę z czterema 
przyciskami, przycisk powinien mieć odpowiedni opis np. Kowalski-strona CKE (nazwisko ucznia):
1. przycisk 1 →strona CKE uruchamiana po 4 sekundach
2. przycisk 2 → strona oficjalna Gdańska uruchamiana po 6 sekundach
3. przycisk 3 → strona zaproponowana przez ucznia uruchamiana po 10 sekundach
4. przycisk 4 → strona odświeżenie aktualnej strony uruchamiana po 8 sekundach


</BODY>
    </HTML>